

Oscar Piastri heeft zich zaterdag verzekerd van de titel in de Formule 2. De Australiër volgt Mick Schumacher op als kampioen in de opstapklasse naar de Formule 1.

Op het Yas Marina Circuit in Abu Dhabi eindigde Piastri zaterdag als derde in de eerste sprintrace. Met nog een sprintrace en een hoofdrace te gaan is zijn voorsprong van 57,5 punten onoverbrugbaar.

Prema, het Italiaanse team van de 21-jarige Piastri, verzekerde zich van de titel bij de constructeurs in de Formule 2. Zijn Russische teamgenoot Robert Schwartzman staat tweede in de stand.

Piastri debuteerde dit jaar in de Formule 2, nadat hij in 2020 kampioen was geworden in de Formule 3. Dit jaar boekte hij vijf zeges in de opstapklasse naar de Formule 1.

De Australiër volgt Mick Schumacher op als Formule 2-kampioen. De zoon van Formule 1-legende Michael Schumacher debuteerde dit jaar bij Haas in de koningsklasse.
Formule 2-kampioenen van laatste jaren

    2014: Jolyon Palmer (GBr) - reed ruim anderhalf jaar in de Formule 1 bij Renault
    2015: Stoffel Vandoorne (Bel) - reed twee jaar in de Formule 1 bij McLaren
    2016: Pierre Gasly (Fra) - huidig Formule 1-coureur bij AlphaTauri
    2017: Charles Leclerc (Mon) - huidig Formule 1-coureur bij Ferrari
    2018: George Russell (GBr) - huidig Formule 1-coureur bij Williams, volgend jaar Mercedes
    2019: Nyck de Vries (Ned) - reed nooit in Formule 1
    2020: Mick Schumacher (Dui) - huidig Formule 1-coureur bij Haas

Alpine heeft (nog) geen plaats voor Piastri

Alle Formule 2-kampioenen sinds 2014 maakten de overstap naar de Formule 1, behalve Nyck de Vries. De Fries pakte de titel in 2019, maar vond geen stoeltje en zette zijn carrière voort in de elektrische klasse Formule E. Hij is daarnaast reservecoureur in de Formule 1 bij Mercedes.

Piastri maakt deel uit van het juniorenprogramma van Alpine. De Franse renstal houdt voor komend seizoen vast aan Fernando Alonso en Esteban Ocon als coureursduo in de Formule 1.

De titelstrijd in de Formule 1 wordt dit weekend eveneens beslist in Abu Dhabi. Max Verstappen en Lewis Hamilton beginnen met evenveel punten aan de slotrace.

Sony heeft Valkyrie Entertainment overgenomen, meldde de Japanse fabrikant vrijdag. De Amerikaanse studio heeft onder meer meegewerkt aan games als God of War en League of Legends. Financiële details van de overname zijn niet bekendgemaakt.

Valkyrie Entertainment gaat deel uitmaken van de PlayStation Studios, waar ook ontwikkelaars als Insomniac (Marvel's Spider-Man) en Naughty Dog (The Last of Us) bij horen.

"Valkyrie Entertainment is een zeer flexibele en gerespecteerde studio, die werk van hoge kwaliteit heeft geproduceerd op een reeks platforms en een verscheidenheid van stijlen kent", zegt PlayStation Studios-hoofd Hermen Hulst.

Sony nam eerder dit jaar al Housemarque, Nixxes Software, Firesprite en Bluepoint Games over. In totaal zeventien studio's maken nu deel uit van PlayStation Studios.

"Er komt nog zo veel verdriet los", vertelt Hakeboom, die in een jaar tijd zestien chemotherapiebehandelingen heeft ondergaan. "En het is ook wel wennen aan de nieuwe Linda, want er is natuurlijk zoiets heftigs gebeurd. Ik ben echt niet meer dezelfde persoon."

De 36-jarige presentatrice is sinds twee weken klaar met de behandelingen en merkt dat ze het afgelopen jaar nu pas begint te verwerken. "Ik heb gewoon gedacht dat ik doodging. En als je echt voelt dat het over drie maanden misschien wel klaar met je is, verandert dat iets in je."

Haar prioriteiten zijn sinds de diagnose en behandelingen veranderd. Voor haar zijn de mensen om haar heen nu belangrijk. "Veel meer dan vroeger. Ik was altijd aan het werk, druk en 'meemaken, meemaken' en dat is nu echt minder. Ik vind het nu al fantastisch als ik met m'n vriend en hond in het park loop. Ik weet bijna niet hoe ik moet uitdrukken hoe gelukkig ik dan ben."

Langetermijnplannen heeft Hakeboom niet meer, omdat de artsen nog een paar kankercellen hebben gevonden tijdens de laatste operatie. Sindsdien vertrouwt ze haar lichaam niet meer, ook al waren haar artsen positief over deze resultaten. "Dat klinkt misschien heel heftig om te zeggen, maar ik weet gewoon niet of ik er over vijf jaar nog ben."
Met alleen nog een tweede sprintrace en de hoofdrace in Abu Dhabi te gaan, heeft Piastri in het WK-klassement een onoverbrugbare voorsprong van 57,5 punten op zijn Russische teamgenoot Robert Shwartzman.

De Australiër volgt Mick Schumacher op als kampioen van de Formule 2, het voorportaal van de Formule 1. De Duitser promoveerde na winst van de Formule 2 naar de koningsklasse, waar hij dit seizoen rijdt voor Haas. In 2019 werd de Nederlander Nyck de Vries kampioen van de Formule 2. In de jaren daarvoor pakten de huidige Formule 1-coureurs Charles Leclerc (2017) en George Russell (2018) de titel.

Piastri ondertekende afgelopen maand een contract als reservecoureur bij het Formule 1-team van Alpine. De Australiër maakt al bijna twee jaar deel uit van het opleidingsprogramma van Renault, de Franse autofabrikant die eigenaar is van de renstal. Piastri werd vorig jaar kampioen in de Formule 3.

De Chinees Guanyu Zhou, de nummer 3 van het klassement in de Formule 2, debuteert volgend seizoen wel in de Formule 1. Zhou gaat rijden voor Alfa Romeo.

Op de bewuste website kon men voor €33,50 een zogenoemde ’coronakit’ bestellen, waarmee de koper zichzelf kon besmetten met het Covid-19 virus. Volgens de website zou alles wat nodig was voor een bewuste besmetting eenvoudig per post bezorgd worden. Nadat je jezelf besmet had, zou een test bij de GGD eerst positief zijn en later, als je weer genezen bent, negatief. Met een genezenverklaring van de GGD zou men dan vervolgens, zonder vaccinatie, weer toegang kunnen krijgen tot het uitgaansleven.

Bekijk ook:
Simon Keizer en hoogzwangere Annemarie hadden corona: ’Een beetje in paniek’
Enorme risico’s

De Inspectie Gezondheidszorg en Jeugd (IGJ) kondigde vorige maand al aan stappen te ondernemen tegen de personen achter de website, die hun diensten onder meer aanprezen met de leus: ’Wil je zelf bepalen wanneer je besmet raakt met het coronavirus? Met de coronakit kan je die keuze zelf maken!’ Volgens de website was het virus dat werd toegestuurd niet ouder dan drie maanden, ’zo bent u er zeker van dat ook de laatste mutaties en varianten zijn meegenomen’.

In de kit zat onder meer een buisje met daarin een vloeistof met het coronavirus en een zelftest om de besmetting vervolgens vast te kunnen stellen.

De inspectie noemde het intitiatief ontluisterend. „Het coronavirus is gevaarlijk. Je kunt er ernstig ziek van worden. En je kunt anderen besmetten, die op hun beurt ernstig ziek kunnen worden. Wie zichzelf besmet, brengt opzettelijk de publieke gezondheid in gevaar”, zei Margreeth Fernhout van IGJ.

Bekijk ook:
Inspectie waarschuwt voor site Ikwilcorona.nl: stuurt virus om je te besmetten

De bewuste website is inmiddels offline gehaald door de hostingprovider.
2G-beleid

„Met deze bewuste besmetting speelde de verdachte vermoedelijk in op het 2G-beleid. Dat inhoudt dat men óf gevaccineerd óf genezen verklaard moet zijn van corona voor het verkrijgen van een QR-code”, aldus een woordvoerster van de FIOD.

De aangehouden man is vrijdag na verhoor weer heengezonden. Hij wordt volgens de FIOD-zegsvrouw beschuldigd van oplichting. De opsporingsdienst wil in verband met het lopende onderzoek van het Functioneel Parket geen nadere mededelingen doen.


Tour de France

Door de toegenomen klassementsambities van Jumbo-Visma in de Tour de France wordt het voor Groenewegen steeds lastiger om een plekje én steun te krijgen in belangrijkste wielerkoers van het jaar.

„Ik zal de Nederlanders om me heen en de Nederlandse mentaliteit misschien gaan missen, maar deze kans was te mooi om te laten lopen. Ik ben blij dat we er met beide ploegen op een goede en vriendschappelijke manier snel zijn uitgekomen.”
Dylan Groenewegen (tweede van rechts) behoorde met Steven Kruijswijk, Tom Dumoulin, Primoz Roglic en Wout van Aert tot de kopmannen van Jumbo-Visma.

Dylan Groenewegen (tweede van rechts) behoorde met Steven Kruijswijk, Tom Dumoulin, Primoz Roglic en Wout van Aert tot de kopmannen van Jumbo-Visma.

Ⓒ HH/ANP
Merijn Zeeman

Sportief directeur Merijn Zeeman ziet Groenewegen ’met pijn in het hart’ vertrekken. „Ik snap echter dat hij bij zijn nieuwe ploeg meer sportieve kansen ziet. Daarom gun ik Dylan deze overgang van harte. We hebben samen een onvergetelijke reis beleefd. Dylan zal altijd een speciale plek in mijn hart houden en ik wil hem ook alle geluk en succes toewensen.”
Talenten

Jumbo-Visma mikt in 2022 in de sprints op twee jongen talenten. „Met onder anderen Olav Kooij en David Dekker hebben we jonge sprinters die aan de deur kloppen. Nu Dylan weggaat, krijgen zij weer andere kansen en dat is alleen maar goed voor hun ontwikkeling”

„We willen de sportieve ontwikkeling van Dylan, die de ploeg mede op de kaart heeft gezet met onder meer zijn sprintzege op de Champs-Elysées, niet belemmeren. Zijn wens om de grootste koersen te rijden is heel begrijpelijk”, stelt teambaas Richard Plugge.

„We hebben altijd een supergoede relatie met elkaar gehad. Daarom hebben wij besloten mee te werken aan zijn vertrekwens. Hoe jammer ik het ook vind, want Dylan is een geweldige renner en een fijne man. Ik hoop van harte dat hij weer succesvol wordt op het hoogste podium.”

Groenewegen vertrekt met gemengde gevoelens. „Team Jumbo-Visma is momenteel misschien wel de beste ploeg die er is. De enige reden dat ik wegga is het sportieve perspectief”, aldus de spurtbom, die in zes jaar meer dan vijftig zeges boekte voor de ploeg.
Dylan Groenewegen won in 2017 de slotrit van de Tour de France op de Champs-Élysées

Dylan Groenewegen won in 2017 de slotrit van de Tour de France op de Champs-Élysées

Ⓒ HH/ANP
Tour de France

Door de toegenomen klassementsambities van Jumbo-Visma in de Tour de France wordt het voor Groenewegen steeds lastiger om een plekje én steun te krijgen in belangrijkste wielerkoers van het jaar.

„Ik zal de Nederlanders om me heen en de Nederlandse mentaliteit misschien gaan missen, maar deze kans was te mooi om te laten lopen. Ik ben blij dat we er met beide ploegen op een goede en vriendschappelijke manier snel zijn uitgekomen.”
Dylan Groenewegen (tweede van rechts) behoorde met Steven Kruijswijk, Tom Dumoulin, Primoz Roglic en Wout van Aert tot de kopmannen van Jumbo-Visma.

Dylan Groenewegen (tweede van rechts) behoorde met Steven Kruijswijk, Tom Dumoulin, Primoz Roglic en Wout van Aert tot de kopmannen van Jumbo-Visma.

Ⓒ HH/ANP
Merijn Zeeman

Sportief directeur Merijn Zeeman ziet Groenewegen ’met pijn in het hart’ vertrekken. „Ik snap echter dat hij bij zijn nieuwe ploeg meer sportieve kansen ziet. Daarom gun ik Dylan deze overgang van harte. We hebben samen een onvergetelijke reis beleefd. Dylan zal altijd een speciale plek in mijn hart houden en ik wil hem ook alle geluk en succes toewensen.”
Talenten

Jumbo-Visma mikt in 2022 in de sprints op twee jongen talenten. „Met onder anderen Olav Kooij en David Dekker hebben we jonge sprinters die aan de deur kloppen. Nu Dylan weggaat, krijgen zij weer andere kansen en dat is alleen maar goed voor hun ontwikkeling”
Vrijdagavond stuurde demissionair staatssecretaris Ankie Broekers-Knol (Asiel) – voor de derde keer in korte tijd – een brief aan de Tweede Kamer waarin zij ’verdergaande maatregelen’ aankondigt omdat anders ’in de komende weken een situatie ontstaat waarbij asielzoekers niet langer kunnen worden opgevangen’. Dat zou volgens de VVD-bewindsvrouw een ’onaanvaardbare situatie zijn’. Ze vindt het een ’gezamenlijke verantwoordelijkheid van alle Nederlandse overheden’ om meer bedden te regelen.

Eerder ging het kabinet vriendelijk met de pet rond bij lokale overheden. Die regelden toen al 8500 extra (nood)opvangplekken in evenementenhallen, paviljoens, defensielocaties, hotels, vakantieparken en boten. Daarnaast zijn er sinds 1 juli ook 10.500 asielzoekers met een verblijfsstatus gehuisvest. „Tegelijkertijd moeten we constateren dat al deze inzet voor de korte termijn niet voldoende is gebleken om de acute problematiek op te lossen. Voor het einde van het jaar zijn er in ieder geval nog 2000 opvangplekken nodig”, aldus Broekers-Knol.

Bekijk ook:
Bronnen: volgende week coalitieakkoord, partijen willen ’vrouwenquotum’
Garanties

Ze waarschuwt dat ’de tot nu toe gevolgde werkwijze niet langer volstaat’. „Dat betekent dat er maatregelen genomen moeten worden die garantie geven op extra opvangplekken.” Welke dat exact zijn wordt niet vermeld, maar Haagse bronnen voorspellen dat het kabinet ’aanwijzingen’ kan gaan geven aan gemeenten. Die worden dan verplicht om bedden te realiseren. Een soortgelijke situatie deed zich in 2015 ook voor in bijvoorbeeld het Drentse dorpje Oranje, waar toenmalig staatssecretaris Klaas Dijkhoff extra opvanglocaties liet realiseren. Dat zorgde voor een storm van protest bij inwoners.

Bekijk ook:
Haagse stolp staat los van samenleving

Bekijk ook:
’Weg vrij voor rekeningrijden, kinderopvang deels gratis’

Eerder dit jaar zocht het kabinet ook al naar extra bedden voor asielzoekers. Een van de redenen daarvoor was de enorme toestroom recent van vluchtelingen uit Afghanistan. Daarnaast werd gezocht naar andere opvanglocaties voor overlastgevende asielzoekers. Gemeenten staan bepaald niet te trappelen om deze vorm van opvang aan te bieden. Niet zelden draait het om notoire raddraaiers uit met name Noord-Afrikaanse landen, die vanwege falend terugkeerbeleid in Nederland stranden.

Een groot probleem is dat ook asielzoekers met verblijfsstatus - zogenoemde statushouders - nauwelijks aan een woning komen. Zo’n 12.000 statushouders zitten daardoor nog in de asielopvang, terwijl ze daar al niet meer hadden moeten zitten.
Cruiseschip in Arnhem

In Arnhem zijn er 170 tijdelijke opvangplekken voor asielzoekers gecreëerd op een cruiseschip langs de Rijnkade, meldt het Centraal Orgaan opvang Asielzoekers (COA) vrijdag. De opvangplekken zijn sinds 8 december beschikbaar voor een half jaar. Er zullen vooral volwassenen worden ondergebracht, zowel mannen en vrouwen alleen als koppels. Zij komen onder meer uit Syrië, Jemen en Afghanistan en werden eerder opvangen in Ter Apel en Budel.

Het COA biedt momenteel opvang aan ongeveer 35.000 mensen, deels op tijdelijke locaties. De vraag naar opvangplekken loopt volgend jaar alleen maar verder op. In 2022 zijn 42.000 opvangplekken nodig. Een groot probleem is de doorstroom van statushouders naar een woning, door het grote woningtekort in Nederland. In de afgelopen maanden was het vaak te druk in de nachtopvang van het aanmeldcentrum in Ter Apel. In de nachtopvang is plek voor 275 mensen, maar soms sliepen er honderden mensen meer.
BERLIJN - De Duitse Bondsdag en de Bondsraad hebben vrijdag ingestemd met een vaccinatieplicht voor zorgpersoneel en militairen. Alle medewerkers in de zorg moeten vanaf het midden van maart volledig ingeënt zijn.
Duistland denkt na over een algehele vaccinatieplicht voor volwassen inwoners van het land.

Duistland denkt na over een algehele vaccinatieplicht voor volwassen inwoners van het land.

Ⓒ ROBIN UTRECHT

In het Duitse parlement werd de maatregel door 571 leden van de Bondsdag gesteund. Er waren 80 stemmen tegen en 38 parlementsleden onthielden zich van een uitspraak. De Bondsraad, samengesteld uit vertegenwoordigers van de regeringen van de zestien deelstaten, ging unaniem akkoord met de vaccinatieplicht.

De nieuwe Duitse minister van Volksgezondheid Karl Lauterbach noemde het vrijdagochtend „absoluut onaanvaardbaar” dat mensen in zorginstellingen „onnodig sterven omdat er niet gevaccineerd is.” De maatregel wordt genomen om de vierde coronagolf te breken, aldus de minister.

Wat de precieze consequenties zijn bij het weigeren van het vaccin, is nog niet duidelijk.

Bekijk ook:
Prikplicht in Oostenrijk voor kinderen vanaf 14 jaar: forse boete voor weigeraars

Duitsland volgt Frankrijk, Italië, het Verenigd Koninkrijk en Griekenland met de maatregel. Daar moet het zorgpersoneel zich ook laten inenten tegen het coronavirus. Doen zorgmedewerkers dat niet, dan volgt ontslag of een boete.

Bekijk ook:
Biograaf: Nieuwe bondskanselier Olaf Scholz is een ’ex-marxist en saaie dossiervreter’

Bekijk ook:
Bild: aanstaande bondskanselier Olaf Scholz wil algehele vaccinatieplicht
Algehele prikplicht

Duitsland overweegt ook om een vaccinatieplicht in te voeren voor alle volwassen inwoners van het land. Daar wordt later over gestemd. Die plicht zou in februari 2022 in moeten gaan. Momenteel is 69 procent van de Duitse bevolking volledig ingeënt en 21 procent heeft een boosterprik gekregen.


Britse ‘beeldenstormers’ voor de rechter, krijgen steun van Banksy

Vier Britten, die ervan worden verdacht vorig jaar tijdens een Black Lives Matter-protest in Bristol een standbeeld van een slavenhandelaar neer te hebben gehaald, moeten komende week in Engeland voor de rechter verschijnen. Ze krijgen nu steun van de bekende kunstenaar Banksy, die een speciaal t-shirt ontworpen heeft.
Buitenlandredactie 11-12-21, 10:31

De vier, Rhian Graham (29), Jake Skuse (36), Sage Willoughby (21) Milo Ponsford (25) zouden op 7 juni vorig jaar een groot, bronzen standbeeld van Edward Colston hebben neergehaald en in het water gegooid. De omstreden 17e eeuwse koopman kreeg een standbeeld omdat hij voor veel welvaart zorgde in Bristol, die  welvaart was echter voor een fors deel gebaseerd op slavenhandel. 
‘Colston Four’

Het omverwerpen van het beeld kwam in een periode dat overal in de wereld Black Lives Matter-demonstraties ontstonden. Ze kwamen op naar aanleiding van de dood van de zwarte Amerikaan George Floyd door geweld van een witte agent. De ‘Colston Four’  worden verdacht van het beschadigen van een gemeentelijk monument. Zelf ontkennen ze dat te hebben gedaan.

Lees verder onder de afbeelding.

Dit weekend mengde de bekende, maar anonieme (straat)kunstenaar Banksy zich in het debat.  Hij ontwierp een speciaal t-shirt om de vier verdachten te steunen. De opbrengsten van de verkoop zijn bedoeld voor hun juridische kosten. ,,En hopelijk kunnen ze er nog een pint voor kopen.”  Op het shirt staan de lege sokkel van het standbeeld en een touw. 

Het standbeeld zelf is vorig jaar al uit het water gehaald en is nu te zien in een museum. De verf die demonstranten op het beeld spoten, zit er nog op.
 Wil je kosmische krachtpatsers vangen? Gebruik een Tibetaanse berg!

Een reusachtig (deels Nederlands) antenneveld op een hoogvlakte in China gaat de herkomst traceren van extreem energieke deeltjes die vanuit de kosmos op aarde regenen.
Govert Schilling10 december 2021, 11:00
Site Survey op de locatie van GP300: met behulp van snel verplaatsbare antennes is gedurende enkele dagen de achtergrondruis bepaald. Beeld Charles Timmermans, Nikhef, Radboud Universiteit
Site Survey op de locatie van GP300: met behulp van snel verplaatsbare antennes is gedurende enkele dagen de achtergrondruis bepaald.Beeld Charles Timmermans, Nikhef, Radboud Universiteit

Op een onherbergzame hoogvlakte in het westen van China, aan de rand van de Gobi-woestijn, is een bizar observatorium in aanbouw. Verspreid over een reusachtig groot gebied moeten hier over een paar jaar tienduizend sprieterige radioantennes staan van een meter of vijf hoog. Er zijn er inmiddels dertien geplaatst; projectmanager Charles Timmermans van de Radboud Universiteit in Nijmegen verwacht komend voorjaar de eerste meetresultaten.

Over tien à vijftien jaar hopen Timmermans en zijn internationale collega’s (vooral uit China en Frankrijk) het mysterie van kosmische ‘tennisbaldeeltjes’ opgelost te hebben. Hun detector? Het Tibetaanse hooggebergte.

Er regenen voortdurend elektrisch geladen deeltjes uit het heelal neer op aarde. Die zogeheten kosmische straling is onder andere afkomstig van de zon en van exploderende sterren in het Melkwegstelsel. Maar af en toe zitten er extreme exemplaren tussen, met evenveel energie als een stevig geserveerde tennisbal, maar dan samengepakt in één subatomair deeltje. Die zogeheten ultra-hoogenergetische kosmische straling is in 1962 voor het eerst waargenomen. De ‘tennisbaldeeltjes’ zijn afkomstig van buiten ons Melkwegstelsel, maar niemand weet waar ze precies ontstaan en bij welke energierijke verschijnselen.

Als zo’n kosmische krachtpatser in de aardse dampkring op een atoomkern botst, veroorzaakt hij een complete stortbui aan secundaire deeltjes. Met gevoelige instrumenten op de grond kun je zo’n deeltjesregen detecteren. Maar dat geeft je nog onvoldoende informatie over de precieze herkomst van het oorspronkelijke ‘projectiel’. Het kosmische-stralingsdeeltje heeft namelijk een enigszins zwalkende route door het heelal afgelegd: omdat het een elektrische lading heeft, is zijn baan afgebogen door kosmische magneetvelden.
Neutrino's

De radioantennes in China maken daarom geen jacht op de ultra-hoogenergetische kosmische straling zélf, maar op de bijbehorende neutrino’s, die naar verwachting al even zeldzaam zijn. Hoe de elektrisch geladen ‘tennisbaldeeltjes’ ook ontstaan, het kan eigenlijk niet anders of ze worden vergezeld door zulke hoogenergetische neutrino’s. Neutrino’s zijn elektrisch neutraal (daarom heten ze ook zo) en worden daarom niet afgebogen door magneetvelden. Als je ziet uit welke richting ze komen, kun je dus tamelijk nauwkeurig hun oorsprong achterhalen en dan weet je meteen ook waar de kosmische-stralingsdeeltjes vandaan komen. ‘Neutrino’s met zo’n hoge energie zijn nog nooit eerder waargenomen’, zegt Timmermans, ‘maar we zijn ervan overtuigd dat ze bestaan.’

Bestaande neutrinodetectoren, zoals IceCube op Antarctica en KM3NET in de Middellandse Zee, kunnen deze zeer energierijke neutrino’s niet ‘vangen’. Het nieuwe observatorium in China kan dat wel: het speurt naar de radiostraling die indirect geproduceerd wordt wanneer zo’n spookdeeltje heel af en toe tóch in botsing komt met een atoomkern. Vandaar de naam GRAND: Giant Radio Array for Neutrino Detection. En omdat ‘gewone’ kosmische-stralingsdeeltjes en energierijke gammafotonen uit het heelal ook zulke radiopulsjes produceren wanneer ze de dampkring van de aarde binnendringen, letten de neutrinojagers vooral op signalen die afkomstig zijn uit de bergen aan de horizon.

Dat werkt via een aantal tussenstappen. Als de bron van het energierijke neutrino toevallig heel laag aan de hemel staat, gaat hij schuil achter de Tibetaanse bergtoppen. Het neutrino vliegt dan ‘van achteren’ de bergketen in. Vanwege de hoge energie botst het naar verwachting binnen een paar kilometer op een atoomkern in het gesteente. Bij die botsing ontstaan secundaire deeltjes, die aan de ‘voorzijde’ het gebergte weer uitvliegen, vol in het zicht van de radioantennes van GRAND. Die secundaire deeltjes vervallen weer tot (onder andere) elektronen en anti-elektronen, en wanneer die het magnetisch veld van de aarde ‘voelen’, zenden ze een klein beetje radiostraling uit.

Het klinkt ingewikkeld en dat is het ook. Maar waar het om gaat: als GRAND een radiosignaal oppikt dat afkomstig lijkt te zijn uit de bergen aan de horizon, kan het niet anders of dat moet indirect veroorzaakt zijn door zo’n extreem energetisch neutrino. Daarvan is dan meteen bekend uit welk deel van het heelal het afkomstig is, en zo kom je ook de mysterieuze bronnen van die zeldzame ‘tennisbaldeeltjes’ in de kosmische straling op het spoor. Althans, dat is de hoop.
Nieuwe sterren

Om toch een zo groot mogelijk deel van de sterrenhemel in het oog te houden, wil je het liefst op veel meer plaatsen op aarde zo’n radio-observatorium bouwen. Timmermans en zijn collega’s dromen er dan ook van om GRAND uit te breiden met vergelijkbare antennevelden nabij het Andesgebergte, de Oeral en de Rocky Mountains. Uiteindelijk zouden er tweehonderdduizend antennes geplaatst kunnen worden, verspreid over een gezamenlijk oppervlak vijf keer zo groot als Nederland. Omdat het om vrij eenvoudige apparatuur gaat, moet dat te realiseren zijn voor hooguit 200 miljoen euro, te financieren door China en Europa.

Overigens is GRAND niet het enige project dat het raadsel van de ultra-hoogenergetische kosmische straling zou kunnen oplossen. Volgend jaar wordt de laatste hand gelegd aan een ingrijpende upgrade van het Pierre Auger Observatorium in Argentinië, waar sterrenkundigen de deeltjesregens van binnenkomende kosmische straling bestuderen. Eerder vond dit observatorium al aanwijzingen dat de ‘tennisbaldeeltjes’ afkomstig zijn uit sterrenstelsels waarin enorme geboortegolven van nieuwe sterren plaatsvinden. ‘De statistiek is nog niet overtuigend genoeg om een ontdekking te claimen,’ zegt woordvoerder Antonella Castellina van het Italiaanse INFN-instituut, ‘dus we hebben meer meetgegevens nodig voor een hogere betrouwbaarheid.’

Ondertussen werkt Angela Olinto van de Universiteit van Chicago aan het ontwerp van een ruimtetelescoop, Poemma geheten, die vanuit een baan om de aarde hoogenergetische kosmische straling kan detecteren. Poemma moet de zwakke lichtflitsen in de dampkring registreren die ontstaan wanneer er zo’n krachtpatserdeeltje binnendringt. ‘Poemma kan grote delen van het nachtelijk halfrond van de aarde in de gaten houden,’ zegt Olinto, ‘en uiteindelijk kunnen we op die manier de herkomst van de meest energierijke kosmische straling in kaart brengen.’ Als Nasa groen licht geeft voor de ruimtetelescoop, zou hij rond 2030 gelanceerd kunnen worden.

Of het antwoord van GRAND, van het Pierre Auger Observatorium of van Poemma gaat komen, is nog geen uitgemaakte zaak. Maar het kan niet heel lang meer duren voordat duidelijk is welke enorm energierijke processen verantwoordelijk zijn voor de extreme deeltjes. Linksom of rechtsom verwachten sterrenkundigen dat het raadsel van de ultra-hoogenergetische kosmische straling uiterlijk halverwege de jaren dertig uit de wereld geholpen zal zijn. 
Flaptekst

Fake Ploeg, een collaborerende inspecteur van politie, berucht om zijn wreedheid, fietst tijdens zijn spertijd door de buitenwijken van Haarlem naar huis. Door de winterse avond klinken plotseling zes scherpe knallen. Ploeg ligt dood op de stoep voor een rijtje van vier huizen, waarvan er een door de familie Steenwijk wordt bewoond. De verschrikkelijke gevolgen van deze gebeurtenis zullen de dan twaalfjarige Anton Steenwijk zijn hele leven lang blijven achtervolgen.

Eerste zin
Ver, ver weg in de tweede wereldoorlog woonde een zekere Anton Steenwijk met zijn ouders en zijn broer aan de rand van Haarlem.
Samenvatting

Eerste episode: 1945
Het is januari 1945. In Haarlem zit het gezin Steenwijk (moeder, vader, Anton en Peter) in de eetkamer van hun villa. De jongens maken ruzie, het is koud en er wordt besloten tot een spelletje mens-erger-je-niet voor het slapengaan. De rust wordt echter ruw verstoord door harde knallen op straat en vol ontzetting ziet het gezin hoe de NSB’er Fake Ploeg wordt doodgeschoten en door de buren Korteweg voor huize Steenwijk wordt gelegd.

Peter wil naar buiten om het lichaam weg te halen, maar wordt tegengehouden door de ouders. Het duurt niet lang voor de Duitsers aankomen en Anton en zijn ouders meenemen. Peter is erin geslaagd te vluchten. Anton wordt in een auto opgesloten, ziet zijn ouders verdwijnen.

Hij wordt naar het politiebureau gebracht en moet in een cel slapen, waar hij een aardige vrouw ontmoet die hem gerust stelt. Een uur later wordt Anton uit zijn cel gehaald en per motorfiets naar de plaatselijke bevelhebber gebracht. Deze weet niet waar zijn ouders zijn, maar als Anton vertelt over zijn oom en tante in Amsterdam, wordt besloten dat hij daarheen gaat. De vrachtwagen die hem wegbrengt, wordt onderweg getroffen door een luchtaanval, maar Anton komt toch veilig in Amsterdam aan.

Tweede episode: 1952
Na de bevrijding, horen Anton en zijn oom en tante dat zijn ouders en broer Peter op de avond van de aanslag gedood zijn. Anton blijft bij zijn oom en tante wonen en gaat medicijnen studeren. Op twintigjarige leeftijd, in 1952, keert hij terug naar Haarlem – op uitnodiging van een studiegenoot.

Het feest wordt gehouden in de buurt van zijn oude straat, en als er foute grappen worden gemaakt over de Korea-oorlog in vergelijking met WO II, verlaat Anton het feest. Hij komt weer in zijn oude straat en wordt gezien en binnengevraagd door zijn oude buurvrouw Beumer, wier man dement is geworden.

Ze vertelt Anton dat zijn ouders werden vermoord omdat ze de Duitsers aanvielen, dat de buren Korteweg zijn verhuisd en dat er op de plek waar eerst Antons huis stond, een monument is opgericht voor oorlogsslachtoffers. Als Anton erheen gaat, ziet hij dat de namen van zijn ouders er wel op staan, maar die van Peter niet. Thuis vraagt hij zijn oom en tante waarom ze hem nooit verteld hebben over het monument. Ze zeggen dat ze dat wel hebben gedaan maar dat hij er niet heen wilde.

Derde episode: 1956
Tijdens zijn studie gaat Anton op kamers wonen, een eindje bij zijn oom en tante vandaan. Hij specialiseert zich in de anesthesie. Ondertussen neemt het communisme wereldwijd toe en ook in Nederland breken relletjes uit. Anton houdt zich er verre van, maar op een avond is hij getuige van een geweldpleging door politie en tot zijn grote verbazing bevindt Fake Ploeg junior zich in de menigte – de zoon van de vermoorde NSB’er, zoveel jaren geleden.

Anton vraagt hem binnen en ze praten over hun veranderde levens. Fake, die destijds bij Anton in de klas zat op het lyceum en gepest werd met zijn vader, werkt nu in een huishoudzaak en is ervan overtuigd dat de communisten de oorlog veroorzaakten. Na de dood van zijn vader raakten zijn moeder en hij aan de bedelstaf. Hij weigert te geloven dat zijn vader een slecht mens was. Uit frustratie, woede en verdriet gooit Fake een steen door de kamer en vertrekt, maar komt even later terug en bedankt Anton omdat hij het op school altijd voor Fake opnam.

Vierde episode: 1966
Jaren gaan voorbij. Anton wordt arts-assistent en trouwt met Saskia de Graaff, met wie hij een dochtertje krijgt, Sandra – zijn oom is dan al overleden. Saskia’s vader, meneer De Graaff, heeft in de oorlog gediend als verzetsstrijder. Als een goede vriend van hem overlijdt, breekt er in een café na de begrafenis een discussie los over de ware redders van de oorlog: de Amerikanen of de Russen.

Tot zijn verbazing ontmoet Anton hier een zekere Cor Takes, de moordenaar van Fake Ploeg. Buiten praten zij met elkaar, en Cor vertelt dat hij Fake doodde omdat het moest, ongeacht de gevolgen. Anton komt erachter dat de vrouw met wie hij die nacht in de cel zat, de vriendin van Cor was die ook meedeed aan de moord – Truus Coster, die ook vermoord werd door de Duitsers. Er blijft één brandende vraag over: waarom werd het lichaam van Ploeg door de buren Korteweg voor Antons huis neergelegd?

Anton gaat met Sandra en Saskia naar het strand, waar hij ligt te denken over Truus. Thuis gebeurt ditzelfde, en bij het zien van een foto van Saskia beseft Anton dat hij zich Saskia en Truus hetzelfde voorstelt. De volgende dag gaat Anton weer naar Takes toe.

Er is dan veel media-aandacht voor de vrijlating van een oud-officier van de SS, die veel mensen vermoord heeft. Ook Takes en Anton zijn hierdoor van streek. In het souterrain van Takes’ appartementgebouw praten ze over Truus, die Fake de laatste twee schoten gaf en door hem zelf neergeschoten werd. Op een foto van haar ziet Anton dat ze op Saskia lijkt. Takes heeft nog steeds haar pistool.

Laatste episode: 1981
De tijd verstrijkt en Anton wordt ouder. Hij scheidt van Saskia en hertrouwt met Liesbeth, met wie hij een zoon krijgt: Peter. Hij brengt zijn vakanties door in Toscane en krijgt af en toe last van paniekaanvallen als hij ineens een flashback heeft van 1945. Als zijn dochter Sandra zestien is, neemt hij haar mee naar zijn oude straat.

Ze mogen binnen in het huis dat nu op de plek van Antons ouderlijk huis staat en ineens ziet Anton op het monument ook de naam Takes, waarmee waarschijnlijk Takes’ broertje bedoeld wordt. Samen met Sandra bezoekt Anton Truus’ graf.

In 1981 zijn er demonstraties tegen atoomenergie waar Anton zich niets van aantrekt, maar hij wordt gedwongen mee te doen als hij last krijgt van kiespijn en zijn tandarts alleen wil helpen als hij mee gaat demonstreren. Op die demonstratie treft Anton niet alleen zijn inmiddels negentienjarige zwangere dochter Sandra en haar niet zo fatsoenlijke vriend, maar tot zijn verbazing ook zijn oude buurvrouw Karin Korteweg, degene die samen met haar vader het lijk van Fake Ploeg bij Anton voor de deur sleepte.

Karin vertelt dat Peter die nacht bij hen naar binnen glipte, hen onder schot hield en even later doodgeschoten werd door een Duitser. Ook komt Anton erachter dat het lichaam van Ploeg bij hen op de stoep belandde omdat meneer Korteweg zijn geliefde hagedissenverzameling niet wilde opgeven.

Nadat Karin en haar vader zagen hoe Anton en zijn familie beschuldigd werden – na verhoor werden zijzelf vrijgelaten – kreeg haar vader een gigantisch schuldgevoel en vermoordde hij zijn hagedissen. Na de oorlog verhuisden ze, maar Karins vader pleegde in 1948 zelfmoord, uit angst dat Anton zich op hem zou komen wreken.

Tot slot vraagt Anton aan Karin waarom ze Fake juist voor zijn huis neerlegden en niet bij het bejaarde echtpaar Aarts. Karin antwoordt dat haar vader dat niet wilde omdat het echtpaar Aarts joden in huis had. Na deze ontdekking loopt Anton weg bij Karin en vervolgt samen met zijn zoon Peter de demonstratiestoet.
Personages
Anton Steenwijk

Anton Steenwijk woonde tot ongeveer zijn dertiende met zijn beide ouders en broer Peter in een Haarlemse villa. Als kind was hij niet heel bijzonder; gekoesterd door zijn ouders en geplaagd door zijn broer. Toen zijn ouders en broer in onschuld werden vermoord, werd hij geadopteerd door zijn oom en tante in Amsterdam. Als Anton opgroeit, blijft de herinnering aan die avond in 1945 hem achtervolgen: onbewust wil hij weten wie Fake Ploeg vermoordde en waarom het lichaam bij Anton op de stoep werd gelegd. Anton laat het leven min of meer aan zich voorbij trekken terwijl hij trouwt en kinderen krijgt, en wordt door maar weinig dingen geprikkeld. Naast zijn werk houdt hij zich bezig met lezen en puzzels oplossen. Hij bezit vier huizen, waarvan een aantal in Italië. Politiek en actualiteit boeien hem weinig; het enige waarvoor hij echt leeft, is eigenlijk het verleden.
Quotes

    "Luister. Laten we opstaan en weggaan en er nooit op terugkomen. Er valt niets op te lossen, werkelijk niet." 

    "Karin luister. Laten we er niet omheen draaien. Jij wilt het kwijt en ik wil het horen. Wat is er die avond precies gebeurd? Is Peter bij jullie naar binnen gevlucht?" 

    "Ik schoot eerst in zijn rug, en toen in zijn buik, terwijl ik hem voorbij fietste." 

Thematiek
Dood door schuld

Het boek gaat voornamelijk over Anton die zich bezig houdt met het probleem van de schuldvraag. Hij is constant op zoek naar wie schuldig is voor de aanslag die tijdens de tweede wereldoorlog is gepleegd waardoor zijn leven zo erg is veranderd. Ook is de schuldvraag algemener toe te passen op de Tweede Wereldoorlog in het algmeneen en niet alleen Antons eigen ervaring. Door middel van het dobbelsteenmotief probeert Mulisch te laten zien dat oorlogen vaak chaotisch verlopen en veel over het algemeen op toeval berust in zulke situaties. Anton ontdekt op het einde van het boek waarom de aanslag is gepleegd, maar het voelt niet als een goed antwoord omdat de beslissing van de Duitsers voornamelijk op toeval berust.
Motieven
Tweede wereldoorlog

Het belangrijkste thema van dit boek is de Tweede Wereldoorlog, omdat dit de setting van het verhaal is. Er wordt hierbij niet specifiek in gegaan op delen van de oorlog, maar het gaat meer in het algemeen over het leven tijdens de oorlog; van de gewone mens, van verzetsstrijders maar ook van slachtoffers en mensen die er zonder dat aanvankelijk te willen, zelf bij betrokken waren.
Coming of age

Dit is een belangrijk motief omdat het boek de levensloop van Anton volgt, hoe hij langzaam maar zeker volwassen wordt - voornamelijk gevormd door de gebeurtenissen uit zijn jeugd, en wat voor persoon hij door deze ontwikkelingen wordt.
Haat

Haat is een belangrijk motief in het boek omdat dit iets is waarmee Anton veel te maken heeft: haat jegens de personen die veel leed veroorzaakten tijdens de oorlog en haat jegens de oorlog zelf, haat die zijn persoonlijkheid vormt.
Dobbelsteen

Er zijn twee belangrijke momenten in het boek die Anton's leven iedere keer voor goed veranderen. In beide passages ligt er een dobbelsteen in de setting. De eerste keer dat de dobbelsteen naar voren komt is wanneer de aanslag op Fake Ploeg is gepleegd (p.11 t/m 13). Vanaf dit moment gaat Antons leven in het teken van de aanslag/de tweede wereldoorlog staan en de zoektocht naar schuld. Wanneer hij de dobbelsteen de tweede keer ziet in zijn huis in Toscane (p. 114 en 115) vallen alle puzzelstukjes van zijn leven op hun plaats en hierna ontdekt hij waarom de aanslag op Fake Ploeg is gepleegd in plaats van een ander huis in de straat. Hierna kan hij eindelijk de schuldvraag beantwoorden. Verder staat de dobbelsteen ook voor toeval. Dit komt omdat dobbelstenen op kans berusten en het toeval is op welke oog het valt als je hem gooit. Door een dobbelsteen als motief te gebruiken onderstreept Mulisch dat zulke gebeurtenissen per toeval gebeuren in het leven, hoe tragisch en levensveranderend ze ook zijn.
Motto

Overal was het al dag, maar hier was het nacht, neen, meer dan nacht’ (C.Plinius Caecilius Secundus, Epistulae, VI, 16).

Het motto gaat over de tegenstelling tussen dag en nacht, iets wat belangrijk is in het verhaal aangezien Anton nooit meer vergeet wat er op die januarinacht in 1945 gebeurde.
Trivia

In 2010 is het boek bewerkt tot een toneelstuk, dat in januari 2011 in première ging.

In 1987 werd de film van dit boek bekroond met een Oscar voor beste niet-Engelstalige film en een Golden Globe voor beste buitenlandse film.
Titelverklaring

De Aanslag symboliseert de moord op de NSB' er Fake Ploeg in 1945 – aan het begin van het boek. Deze moordaanslag is de drijfveer in het hele verhaal doordat er een mysterie is omtrent het hoe en waarom van de aanslag.
Structuur & perspectief

Het verhaal is geschreven vanuit een personaal perspectief (hij/zij), namelijk vanuit Anton. De lezer ziet en ‘ervaart’ alles door zijn ogen, maar er wordt op bepaalde momenten ook een beschrijving gemaakt van Antons leven en dan staat de verteller verder weg van het verhaal.

In het proloog wordt geschreven vanuit de alwetende verteller. Er komen dus perspectiefwisselingen in het boek voor.
Decor

Het verhaal begint in 1945, in de Haarlemse villastraat, als Anton twaalf jaar is. Daarna wordt er een tijdsprong gemaakt naar 1952, in Amsterdam: Anton is dan bezig met opgroeien van een kind in een tiener/volwassene. Er wordt hier veel teruggeblikt op de bevrijding. Hij woont bij zijn oom en tante in Amsterdam.

In het derde deel van het boek is het 1956 in Amsterdam: Anton is een studerende twintiger.

In het vierde deel is het 1966 en is Anton rond eind twintig, begin dertig: hij is getrouwd met Saskia de Graaff en heeft een dochter, Sandra. Het is onduidelijk waar zij wonen, maar waarschijnlijk in de buurt van Amsterdam.

In de laatste episode is het 1981 en woont Anton overal en nergens: zowel in Nederland als in Zuid-Italië. Hij is rond de veertig/vijftig, is met zijn tweede vrouw en heeft een zoon, Peter.
Stijl

Harry Mulisch schrijft veelal met herkenbare situatiemetaforen, veel gedachtegangen en een behoorlijke hoeveelheid stereotypes wat betreft zijn personages, maar maakt gebruik van gemakkelijk leesbare taal en een literaire kern die verpakt is in herkenbaarheid en vlotte vaart, waardoor het boek voor een breed lezerspubliek toegankelijk is.
Beoordeling

Ik heb De Aanslag ervaren als een mooi staaltje klassieke Nederlandse literatuur en één van mijn favorieten in die categorie. Ik hou wel van oorlogsromans, maar dit boek is geen doorsnee oorlogsroman. Het focust op de Tweede Wereldoorlog, maar op een bepaalde manier toch ook weer niet.

Ik kreeg als lezer een heel goed beeld van hoe het in 1945 ging met de gewone mensen en de mensen die een misdaad hadden gepleegd, maar ook van het leven in de jaren na de oorlog. De schrijfstijl is heel vlot en leest prettig: sommige beschrijvingen zijn wat langdradig, maar niet zozeer dat ik de neiging kreeg om het boek weg te leggen en niet meer op te pakken.

Hoewel ik me enigszins ergerde aan de hoofdpersoon en zijn ongeïnteresseerde, ‘ik laat het over me heen komen’ manier van denken, werd ik wel enorm geboeid door zijn persoonlijke queeste.

Net als Anton wilde ik dolgraag weten wie Fake Ploeg vermoordde, wie de vrouw in zijn cel was en wáárom het lichaam in hemelsnaam bij hen voor de deur werd gelegd. Het uiteindelijke antwoord op die laatste vraag lag behoorlijk voor de hand, maar was toch zeker wel bevredigend en een mooie afsluiter van het boek.
Recensies

    "Alles hangt met alles samen, de details zijn tegelijk alomvattend. De aanslag is zelfs zo goed geconstrueerd, dat ook de fouten een functie hebben." http://www.derecensent.nl..._entrypage 
Het Gouden ei  - Tim Krabbé
Algemene gegevens
De titel ‘Het Gouden Ei’ slaat op een droom van Saskia. Toen ze klein was droomde ze dat 
ze opgesloten zat in een gouden ei, dat door het heelal vloog. Alles was zwart, er waren niet
eens sterren, ze zou er altijd moeten zitten en ze kon niet doodgaan. Het boek heeft geen 
ondertitel, motto of opdracht. 
De auteur van het boek is Tim Krabbé. Zijn volledige naam is Hans Maarten Timotheus
Krabbé. Hij is geboren op 13 april 1943 te Amsterdam. Naast schrijven heeft hij twee 
grote passies: schaken en wielrennen. 
Het genre van het boek is een psychologische roman, omdat de hoofdpersonen zich vaak 
afvragen wat er in de anders hoofd rondgaat. Frankrijk. Als Saskia verdwijnt, gaat Rex 
haar zoeken, wat eindigt in een dodelijk avontuur. 
Ik heb de achtste druk gelezen, die is uitgegeven in 1990 te Amsterdam door de uitgeverij 
Bert Bakker. 
Samenvatting
Rex Hofman en Saskia Ehlvest zijn onderweg naar een vakantiehuisje in de heuvels. Omdat
de kilometerteller al een tijdje kapot is, moet de kilometerstand met de hand bijgehouden 
worden. Na een tijdje vindt Saskia het tijd om weer te gaan tanken. 
Als ze bij een TOTAL-benzinestation zijn, gaat Rex tanken en Saskia besluit om drankjes 
te gaan halen, maar ze komt niet meer terug. Rex gaat haar zoeken, maar nergens in of 
rond het benzinestation is ze te vinden. Daarom besluit hij om naar binnen te gaan en aan 
het personeel te vragen of ze haar gezien hebben. Ze hebben haar wel gezien en ze is 
zelfs met drankjes uit het benzinestation gelopen, maar daarna hebben ze haar niet meer 
gezien. 
Acht jaar later is Rex met Lieneke op vakantie, een vrouw die één jaar jonger is dan Saskia. 
Ze vinden elkaar wel leuk en praten veel over gevoelens en ook daar komt Saskia weer naar 
boven. Ze is nog steeds verdwenen en niemand weet wat er met haar aan de hand is en 
waar Saskia op dat moment is. 
Na een tijdje meldt iemand zich bij Rex thuis: Raymond Lemorne. Hij vertelt aan Rex dat hij 
meer weet over de verdwijning van Saskia en hij vraagt of Rex mee wil gaan. Dan krijgt Rex 
te horen dat Saskia dood is en dat hij de rest alleen te weten krijgt als hij hetzelfde 
ondergaat. Bij het TOTAL-benzinestation blijkt dat Saskia daar in de auto is gegaan. Meer 
krijgt Rex niet te weten, want hij krijgt een slaapmiddel en wordt een tijd later ergens alleen 
wakker. Het blijkt dat hij ergens alleen onder de grond op een matras ligt. En dan begrijpt hij 
het: Saskia is levend begraven. Lieneke hoort verder helemaal niks meer van Rex en dan zijn
Rex en Saskia voor altijd verdwenen.
Lemorne probeerde al een tijdje vrouwen te kidnappen en heeft op allerlei manieren 
geprobeerd om vrouwen mee te krijgen. Op een dag kwam hij bij het TOTAL-tankstation en 
daar zag hij Saskia: een vrouw die hem aan zijn dochter deed denken. Nadat ze wat gepraat 
hadden over geld wisselen, zag Saskia zijn sleutelhanger van zijn autosleutels en ze vond 
deze zo mooi dat ze er ook eentje wilde hebben. Lemorne beweerde dat hij handelde in zulke
sleutelhangers en vroeg of ze mee naar zijn auto wilde om er eentje van hem over te nemen. 
Toen ze bij zijn auto was kreeg ze een klap waardoor ze op de achterbank viel en gelijk 
meegenomen kon worden. 
Thema 
Het belangrijkste thema van het boek is liefde, omdat Rex na acht jaar nog steeds niet over 
Saskia’s verdwijning heen is. Hij is bereid te sterven om erachter te komen wat er met 
Saskia is gebeurd. De dood is dan ook het tweede thema van het boek, aangezien Rex en 
Saskia beide doodgaan. Ik denk dat de auteur met dit boek wil overbrengen dat liefde 
onbegrensd is. Een ander thema van het boek is eenzaamheid, omdat Rex zich na Saskia’s 
verdwijning enorm eenzaam voelt, zelfs tijdens zijn de relatie met Lieneke. 
Personen 
Rex Hofman is een vriendelijke, rustige man. Hij kan het erg goed vinden met Saskia, al 
vindt hij het erg leuk om haar te plagen. Zijn leeftijd is niet bekend, alleen dat hij negen jaar 
ouder is dan Saskia. Saskia Ehlvest is een dromerige, opvallende vrouw. Ze heeft last van 
claustrofobie en droomde als kind al dat ze vast zat in een Gouden Ei. Ze zou daar voor 
altijd zitten, tenzij ze tegen een ander ei aan zou botsen. Dan was het afgelopen. Van haar 
uiterlijk weten we dat ze ‘roodgespoeld wriemelhaar’ heeft. Ook zegt Rex dat ze 
‘ongegeneerd ijdel’ is. Raymond Lemorne is een Franse scheikundeleraar met psychische 
problemen. Wanneer hij een kind uit het water redt, vraagt hij zich af of hij ook een misdaad 
kan plegen. Lieneke is een bijfiguur in het verhaal. Ze is de vriendin van Rex. Doordat Rex 
Saskia niet kan vergeten, loopt de relatie stuk. 
Plaats en sfeer 
Het verhaal speelt zich vooral af in Frankrijk, bij het TOTAL-tankstation. Ook speelt het 
verhaal zich even af in Nederland, om precies te zijn bij Rex thuis. Een andere genoemde 
plaats is Marina di Camerota in Italië. In de geschiedenis van Lemorne worden een aantal 
Franse plaatsen genoemd, maar die doen er niet echt toe. De sfeer van het boek is nogal 
gespannen, bijvoorbeeld omdat Saskia verdwijnt en Lemorne een moord voorbereid. Ook is 
er een erg gespannen sfeer wanneer Rex en Lieneke het over Saskia hebben. Een ander 
voorbeeld is wanneer Rex en Lemorne in de auto zitten naar Frankrijk. Rex weet dat hij bij 
een ontvoerder en waarschijnlijk zelfs moordenaar in de auto zit.  
Tijd
Het verhaal speelt zich af vanaf 1950. Daar wordt verteld over Lemorne’s jeugd. Het 
merendeel van het verhaal wordt verteld van 1971, het jaar waarin Rex en Saskia op 
vakantie gaan. Het verhaal wordt niet in chronologische volgorde verteld. Het begint met de 
verdwijning, gevolgd door Lemorne’s jeugd, wat flashbacks bevat, en plan van aanpak voor 
de ontvoering. Daarna maakt Rex Saskia’s verdwijning weer bekend, waardoor Lemorne 
contact zoekt met Rex en hem laat zien wat er is gebeurd. 
Perspectief 
Het verhaal wordt verteld vanuit het wisselende hij-/zij-perspectief. Er wordt vanuit twee 
personen verteld. In hoofdstuk een, twee en vier is dat Rex, in het derde hoofdstuk is dat 
Lemorne. De schrijver heeft hiervoor gekozen om ook de andere kant van het verhaal te 
laten zien, zodat de drijfveer van Lemorne duidelijk wordt. 
Probleem en afloop 
Het belangrijkste probleem van Rex is dat hij er niet tegen kan dat hij niet weet wat er met 
Saskia is gebeurd. Het maakt hem helemaal gek, met als gevolg dat hij zelf meemaakt wat 
Saskia is overkomen. 
Stijl 
Het verhaal is makkelijk geschreven en bevat veel korte zinnen. Er wordt constant 
afgewisseld tussen gesprekken en gedachtes. Rex heeft (tot grote irritatie van Saskia) een 
goed gevoel voor humor, dus er is humor aanwezig. Ook is het boek erg spannend, omdat 
niet duidelijk is wat er met Saskia is gebeurd. Die spanning wordt door het verhaal heen 
opgebouwd. Er is ook sprake van beeldspraak. Saskia droomt namelijk over een Gouden Ei, 
wat haar claustrofobie illustreert. 
Beoordeling 
Ik heb voor dit boek gekozen omdat ik er veel (goede dingen) over heb gehoord, maar nooit 
duidelijkheid kreeg over het onderwerp van het boek. Als ik vroeg waar het over ging, werd 
mij verteld dat dat het einde zou weggeven. Ook was ik verbaasd dat een boek van nog geen
100 bladzijden zo’n hoge waardering kreeg. Ik snap nu waarom. 
Ik vind het Gouden Ei een interessant boek met een super spannend verhaal. Het duurt erg 
lang voor duidelijk is waar het verhaal nou echt over gaat, maar tegelijkertijd is het maar een 
kort verhaal. Door die lange onduidelijkheid is het ongelooflijk spannend en leest het erg 
makkelijk. Ik had het boek dan ook binnen een dag uit. Ik vind de personen en 
gebeurtenissen zeer geloofwaardig, want het is iets wat ook in het echt kan gebeuren. Ik vind
dat Tim Krabbé een goede keuze heeft gemaakt door te kiezen voor de alwetende verteller. 
Door dan ook nog over twee mensen te vertellen, wordt het verhaal van twee kanten belicht. 
Zo zie je hoe ze zich voelen bij de situatie en hoe ze denken. 
Saskia’s droom over Het Gouden Ei vond ik eerst een mooi metafoor, maar doordat het zo 
vaak werd herhaald, vond ik het nogal irritant worden. Op bladzijde 47/48 wordt omschreven 
hoe Lemorne op de tweede verdieping van een balkon afspringt. Dit stuk vond ik erg mooi en 
zette me aan het denken. “Hij vroeg zich af wat er zou gebeuren als hij sprong. Hij bedacht 
voors en tegens, met op de achtergrond het duistere gevoel dat het al vast stond dat hij zou 
springen. Dat vond hij vreemd: hoe kon dat vast staan als springen zo duidelijk gekkenwerk 
was? Maar het idee van de sprong wàs bij hem opgekomen, hoe kon dat als hij niet minstens
de mogelijkheid had? En hoe kon hij te weten komen of het waar was dat hij die mogelijkheid 
had – anders dan door te springen? Een Gordiaanse gedachtenknoop!” 
Verwerkingsopdracht 
Als verwerkingsopdracht doe ik opdracht 4: Vergelijk het boek met een verfilming ervan. 
Bespreek en beoordeel de verschillen, bijvoorbeeld in de verhaalopbouw, de personages of 
de gebeurtenissen. Geef een beargumenteerd eindoordeel. 
Het Gouden Ei is onder de titel Spoorloos verfilmd en verwierf Het Gouden Kalf 1989 voor de
beste film. Het grootste verschil tussen de film en het boek is dat in de film al gauw duidelijk 
wordt wie de moordenaar is, terwijl dat in het boek pas aan het einde duidelijk wordt. Verder 
zijn het vooral kleine dingen. Zo heeft Saskia in de film blond haar en in het boek rood haar. 
In het boek zit Rex met Lieneke aan een leeg strandje, maar dat wordt in de film helemaal 
Op een nacht vindt Laura Tinhuizen een telefonisch
oproepbericht uit Nice in haar brievenbus. Haar vader is al enkele jaren dood en haar moeder zit in een tehuis in Nice. Als ze het tehuis belt, hoort ze dat haar moeder is overleden. Ze gaat meteen met de auto naar Nice. ?s Middags luncht ze in Parijs, maar wordt na een tijdje rijden plotseling erg moe en duizelig. Toch rijdt ze door, maar als het niet meer gaat, besluit ze in Avignon een kamer te nemen.
Maar het is augustus, hoogseioen, en alle kamers zitten al vol. In het toeristenbureau zit een aardig meisje en zij stuurt Laura naar haar moeder. Deze vrouw heeft nog wel een kamer vrij. Laura mag er blijven zo lang ze maar wil. Bij deze oude mevrouw logeert Laura een tijdje en hier schrijft ze op wat haar is overkomen naast de dood van haar moeder.

Op een zaterdagmiddag in februari ziet Laura aan de overkant van de straat een vrouw staan die haar erg aantrekt. Ze ziet haar echter alleen van de achterkant en dus loopt ze naar haar toe. Ze maken contact en gaan naar het huis van Laura in Amsterdam.

De vrouw heet Sylvia Nithart, is twintig jaar, woont in Petten en werkt in een kapsalon in Egmond. Ze besluiten te gaan samenwonen. Voor Laura is dit de eerste keer dat ze een lesbische verhouding heeft, maar voor Sylvia niet. Laura is zeven jaar getrouwd geweest met de toneelcriticus Alfred Boeken. Laura kan geen kinderen krijgen en omdat Alfred wel kinderen wil, zijn ze gescheiden. Alfred is nu getrouwd met Karin en ze hebben twee kinderen.

De ouders van Sylvia mogen niet weten dat Sylvia een
lesbische verhouding heeft en daarom vertelt ze hun dat
ze de student Thomas Boeken heeft ontmoet en nu met hem
samenwoont.

Laura en Sylvia gaan samen naar Artis om foto?s te maken
en Laura neemt een foto van Sylvia en een vreemde jongeman. Als mevrouw Nithart dan onverwachts langskomt, geven ze haar deze foto en zeggen dat de jongen Thomas is. Laura speelt zijn moeder.

Ook Laura wil niet aan haar moeder vertellen dat ze een
relatie heeft met een vrouw. In mei gaan Laura en Sylvia
naar Nice. Laura zoekt haar moeder op, maar wil niet dat
Sylvia zich laat zien. Hierdoor krijgen Laura en Sylvia
hun eerste grote ruzie. Als Laura met haar moeder zit te
praten, komt Sylvia toch aanlopen. Laura?s moeder begrijpt meteen wat er aan de hand is en slaat naar Sylvia met haar wandelstok. Laura gaat weg van haar moeder en neemt Sylvia mee. Na deze gebeurtenis heeft Laura haar moeder nooit meer gezien.

Kort daarna gaan ze naar het toneelstuk Orfeus? vriend.
Het hele toneelstuk wordt door mannen gespeeld en ook Orfeus? geliefde Euridyke. Laura en Sylvia hopen in dit toneelstuk iets bekends te zien, iets wat ze in hun eigen relatie ook hebben. Hier komen ze Alfred en Karin tegen. Ze praten met z?n allen na afloop van de voorstelling en Alfred laat Laura weten dat Sylvia
'goedgekeurd' is.

Laura laat Sylvia haar werkplaats zien: het museum Zinnicq Bergman. Daar zegt Sylvia dat ze altijd bij Laura wil blijven en altijd van haar zal blijven houden, wat er ook gebeurt. Kort daarna wordt de relatie voor Sylvia te veel en gaat ze er tussenuit. Ze zegt dat ze naar haar ouders in Petten is, maar Laura hoort van Karin dat ze bij Alfred zit. Ze logeren in een hotel aan de Amstel. Laura denkt dat ze Sylvia voorgoed kwijt is en loopt dag na dag aan haar te denken.

Eind juli, als Laura uit het museum komt, ligt er een briefje in haar brievenbus, van Sylvia. Ze wil Laura graag even zien. Ze vertelt dat ze met Alfred naar Londen gaat en moet daarom haar paspoort hebben. Dat ligt nog steeds bij Laura. Ze neemt het mee en vertrekt.

Laura laat haar haar kort knippen en gaat wegens buikpijnklachten naar de dokter. Ze heeft hypertensie (hoge bloeddruk). Dit komt doordat Sylvia bij haar weg is. Ze gaat naar het monument op de Dam en denkt hard na over Sylvia. Ze moet kiezen: altijd aan haar blijven denken en elke dag betreuren dat ze weg is, of verder gaan met het leven? Ze kiest voor het laatste.

Op een avond in augustus ziet Laura Sylvia plotseling aankomen. Ze vertelt dat ze zwanger is en daarom naar Alfred is gegaan. Laura wilde een baby, dat had ze Sylvia verteld, en dat kindje wil ze nu aan Laura geven. Sylvia belooft Laura nu eeuwig trouw te blijven. Alfred heeft ze een briefje geschreven en kort uitgelegd wat de bedoeling is.

De volgende dag komt Alfred uit Londen en ze praten alles uit. Als hij weg is, gaan Laura en Sylvia samen uit eten en daarna laat Laura aan Sylvia haar speciale plekje op de zolder zien. Dit doet Laura goed en voor het eerst voelt ze aan de buik van Sylvia. Ze zijn erg gelukkig samen.

Als Laura een paar dagen later rustig in het museum zit te werken, belt de politie: er is een ongeluk gebeurd met Sylvia. Alfred heeft haar door haar hart, hoofd en buik geschoten en wordt meegenomen naar het politiebureau. Niet lang daarna krijgt Laura het bericht dat haar moeder is gestorven.

Nu is Laura een week in Avignon en voelt zich eenzaam. Ze is van de ene dode naar de ander gereisd. Onder haar raam ziet ze een bouwput.De laatste regel van het boek luidt dan: "Ik kan eerder beneden zijn dan de echo van mijn stem terug is".
Groen
Een ambtenaar kwam op een eiland en wordt daar verwelkomt door zijn collega, Mr. Peereboom. Hij wou het bos verkennen, vooral het noorden.
Toen hij terug kwam van die tocht had zijn collega zelfmoord gepleegd.

De koning is dood
Mr. Solomon werd de koning genoemd omdat hij als enige op het eiland was blijven wonen na zijn pensionnering. Hij haalde altijd zijn geld op bij de ambtenaar. Nu hij dat niet meer kon omdat hij op zijn bed lag te sterven, kwam zijn vrouw het ophalen, de ambtenaar kon het niet aan haar meegeven omdat zij een attestatie da vita moest overleggen. De ambtenaar komt het geld zelf langs brengen.

Het huis van de grootvader
De ambtenaar moest de uitvoer van kapok gaan controleren. Hij ging naar de havenbaas en kreeg daar te horen dat hij daarvoor bij Mr. Taronggi III moest zijn. De volgende dag zou hij daar heen gaan. Eerst ging hij die dag naar de dokter, waar hij de geschiedenis van de Taronggi familie te horen kreeg. De volgende dag ging naar Mr. Taronggi toe en sprak met hem. Later deed hij daar verslag over bij zijn chef.

De maaltijd
De ambtenaar werd door Mr. Zeinal uitgenodigd voor een maaltijd. Ze gaan die maaltijd houden in een van de huizen van de vorst. Onder de maaltijd vertelde Mr. Zeinal een sprookje dat zich hier had afgespeeld.

Het moeras
De ambtenaar ging op bezoek bij Mr. Naman. Hij werd door een gids geleid door het moeras. Mr. Naman woonde op een eilandje midden in het moeras. Eenmaal daar aangekomen maakten ze een praatje en dronken daar veel bij. Later vielen ze allebei dronken in slaap.

De dief
Horan steelde bij zijn buurman een kalf. Later werd hij veroordeeld tot 2 maanden gevangenis.

De jacht
De ambtenaar nam polshoogte bij twee afgebrande dorpen. Ze gaan op zoek naar de daders, die meldden zich later bij het politiebureau. De leider Florines werd bij zijn huis neer geschoten en in brandt gezet.

De schat
De ambtenaar ging samen met Taronggi naar een wal midden op het eiland. Later bleek daar waardevol nicol te liggen.

Het laatste eiland
Mr. Olon wou een paar goede duikers hebben om zijn netten op vissen. De ambtenaar en Mr. Olon gingen verschillende eilanden af om goede zwemmers te vinden, pas op het laatste eiland vonden ze hen.

Het onbekende eiland
Een vliegtuig maakte een noodlanding op een eiland. De inzittenden kenden de taal die daar op het eiland gesproken werd niet en probeerden zich met gebaren uit te drukken. Later worden ze dan opgehaald door hun thuisbasis.

Achter de horizon
De ambtenaar ging nu het eiland verlaten en ging terug met een schip naar zijn geboorteland. Terwijl hij aan het terug reizen was dacht hij nog veel aan de eilanden.

Titelverklaring
Het gaat over verhalen die zich afspelen op het eiland Madoera.

Genre
Het is over het algemeen een probleematische roman. In de meeste verhalen was er een probleem dat de ambtenaar moest oplossen. Het is natuurlijk wel moeilijk te zeggen wat voor roman het is omdat de genre in ieder verhaal toch wel veranderd.

Personages
Er is maar 1 echte hoofdpersoon en dat is de ambtenaar. Het is een rustige en begripvolle man. Hij heeft niet echte relaties met iemand omdat er zoveel verschillende verhalen zijn.

Tijd
Het boek wordt in chronologische volgorde verteld, met af en toe wat tijdsprongen vooruit, maar dat is hoofdzakelijk alleen in het eerste verhaal.
De verstreken tijd is verschillend. Het begin en einde van een verhaal varieert tussen een paar dagen tot 3 a 4 maanden.

Verteller
De verhalen beleef je door de ogen van de ik-verteller.

Ruimte
De verhalen spelen zich af op het eiland Madoera. Het is er altijd lekker weer en het is er tropisch. Er is een rustige sfeer en iedereen doet er op zijn gemak.

Thema
Problemen die een ambtenaar moet oplossen.

Taalgebruik
Het taalgebruik is makkelijk en eenvoudig.

Eigen mening
Ik vond het een saai boek. De schrijver schreef vaak te gedetailleerd en met lange zinnen. Voorbeeld:”Ik zou het nog prettiger vinden, als ze dat wel deden en ook, als ik niet wist, dat de dikke, witte streep onder de palmen bij nadering als maar vuiler en goorder wordt en dat er smerige hutten onder dezelfde palmen naar voren komen.” De schrijver wou het allemaal te mooi vertellen en door die veel lange zinnen was ik soms even de draad kwijt en wist ik niet meer wat de schrijver precies bedoelde. De schrijver sprong ook vaak van de hak op de tak en hij vertelde soms een extra verhaaltje tussendoor wat helemaal niet van belang was. Zie “DE JACHT” blz 111.
In het eerste verhaal reisde de ambtenaar ook alleen maar, dat vond ik erg saai. Soms hielden de verhalen gewoon op terwijl je dacht van nu zal het dan eindelijk gebeuren. De verhalen lopen ook ver uit elkaar en er is ook niet echt een spanning in de verhalen. Ik ergerde me er ook aan dat ik de naam van de hoofdpersoon niet te horen kreeg.
Ik had gedacht dat de verhalen heel ergens anders over zouden gaan, een beetje actie en avontuur en zo. Ik vond het dus niet echt een geslaagd boek.
Hoofdpersoon
Katniss Everdeen
Katniss is een meisje van 16, haar moeder is apotheekster, haar vader is omgekomen bij een mijnongeluk toen ze 12 jaar was. Ook heeft ze een zusje van 12, Prim. Ze hebben een geit en een kat, Boterbloem, waar ze niet zo veel van houdt. Katniss jaagt samen met haar beste vriend Gale illegaal elke dag in het bos om eten te verzamelen, ze zijn namelijk erg arm. Ze heeft zwart haar (dit draagt ze meestal in een vlecht), grijze ogen en een olijfkleurige huid. Katniss is vaak erg eigenwijs, en als ze iets besluit blijft ze daar ook bij. Ze is geen slecht persoon, maar ook geen goed persoon. Ze is vooral heel erg praktisch, en ze laat zich niet met een kluitje in het riet sturen.
Bijpersonen
Peeta Mellark
Peeta Mellark is de mannelijke tribuut uit district 12. Hij is tijdens de boete gekozen om district 12 te vertegenwoordigen in de hongerspelen. Peeta Mellark is vanaf het 1ste moment al verliefd op Katniss maar dat weet Katniss nog niet.
Gale Hawthrone
Gale Hawthrone is de beste vriend en jachtpartner van Katniss. Gale houd ook van Katniss en Katniss blijkt later ook van Gale. In dit boek is die niet de belangrijkste persoon maar in de volgende 2 delen is hij 1 van de hoofdpersonen.
Ruimte
Het boek speelt zich op veel plekken af, bijvoorbeeld in het district, het trainingscentrum en de arena. Het boek is dus niet op 1 plek maar op heel veel verschillende plekken.
De wijze van vertellen
Het hele boek is in de ik-verteller geschreven. Je beleefd alles in de ogen van Katniss, je weet dus net zoveel als de hoofdpersoon.
Titelverklaring
De hongerspelen is op zichzelf al een duidelijke titel en je weet waar het over gaat. Het is een spelen dat draait om honger. Het komt er dus op neer dat je moet overleven ook al heb je niet zoveel eten.
Motieven
Een motief van het verhaal is dat Katniss bijna elke dag gaat jagen met Gale in het bos.
Een ander motief is dat Katniss elke dag naar de as gaat om haar spullen te ruilen/verkopen.

Genre
Het genre is fantasie.
Vertelde tijd
De vertelde tijd van het verhaal is ongeveer 1 jaar.
Verteltijd
De verteltijd van het verhaal is ongeveer 345 bladzijdes.
Verloop
Het verloop van het verhaal is niet chronologisch want Katniss denkt regelmatig terug aan vroeger en aan haar vader toen hij nog leefde.
Einde
Het verhaal heeft een open einde want dit is het 1ste deel uit de hongerspelen-trilogie. Er moeten dus nog 2 andere delen op geschreven worden.

Samenvatting van het boek
In het land Panem zijn 12 districten en de hoofdstad het Capitool, dat alle districten in zijn macht heeft. Het verhaal speelt zich af in de toekomst, na een grote burgeroorlog in Noord-Amerika. district 1 is het rijkst, en district 12 het armst en worden elk bewaakt door vredesbewakers en er zit een immens groot hek om elk district . Elk jaar worden er de Hongerspelen gehouden als boetedoening voor de opstand, een spel waarbij 24 tributen van 12 tot 18 jaar, uit elk district een jongen en een meisje in een grote arena strijden tegen elkaar op leven en dood. Soms duren de Spelen één dag, maar soms ook wéken. Degene die als laatst overblijft heeft de Hongerspelen gewonnen en zal eeuwige rijkdom en roem hebben. Alleen de winnaar overleeft dus! Katniss Everdeen is een meisje van 16 en woont met haar moeder en zusje Prim van 12 jaar in district 12. Op de dag van de boetedoening wordt Prim geloot om mee te doen met de Hongerspelen, maar Katniss kan dat niet verdragen en ze offert zich op om in plaats van Prim mee te doen aan de Spelen. De jongen die mee moet doen van district 12 is Peeta, een leuke sterke bakkerszoon die bekent dat hij Katniss al een tijd leuk vond… De arena is elk jaar verschillend maar elk jaar wel heel groot: bos, woestijn, ijs of tropisch regenwoud, het kan allemaal. De Spelen is het grootste evenement van het jaar: iedereen zit aan de buis gekluisterd en ziet hoe de tributen elkaar vermoorden. Katniss heeft één voordeel: ze jaagt haar hele leven al met pijl en boog in het verboden bos om voedsel te krijgen voor haar familie, dus die ervaring kan ze goed gebruiken tijdens de Spelen. Maar dan moet ze wel eerst een boog en pijlen zien te bemachtigen! Het verhaal speelt zich af in de toekomst. Voor lage Districten is het een ramp om mee te doen aan de Hongerspelen, voor de hoge Districten is het geweldig, want die kinderen trainen hun hele leven al om mee te doen aan de Hongerspelen, zij heten de beroepstributen of beroeps. Zal Katniss de beroepstributen, en de verliefde Peeta overwinnen en de Hongerspelen winnen? Het slot lijkt voorspelbaar, maar het is net even anders!






Onderdeel B
Hoe waardeer jij de (hoofd)personage in het verhaal?
Katniss is de hoofdpersoon in het verhaal. Ik waardeer haar heel erg, ze lijkt me heel aardig en ze is sociaal. Je ziet ook dat ze erg van haar familie en vrienden houd. Ik vind dit een leuke hoofdpersonage voor dit boek want het past er goed bij.
Peeta is de bijpersoon. Ik vind het leuk dat Peeta in het boek verliefd is op Katniss want de rest van de boeken gaat het daar wat meer over. Ik vind wel dat je in het boek niet veel te weten komt over het karakter en de gevoelens van Peeta.
Gale is ook een bijpersoon. In het boek kom je over Gale heel weinig te weten, maar ik vind toch dat hij in dit rijtje thuis hoort omdat Katniss in de arena veel aan Gale denkt en omdat hij in deel 2 en 3 een grote rol speelt in het verhaal.
Hoe waardeer jij het gebruik van tijd en ruimte in het verhaal?
Ik vind dat de vertelde tijd genoeg is het past goed bij het verhaal. Ik denk dat de tijden goed kloppen met hoe lang het zou zijn als het echt zou gebeuren. De verteltijd vind ik ook prima het is niet te veel en het leest heel gemakkelijk omdat het zo leuk en spannend is. de ruimte vind ik goed gebruikt want het verhaal speelt zich op meerdere plekken af en dat maakt het toch wat leuker.
Hoe waardeer jij het thema en de bedoeling van de auteur?
Ik vind het thema van het boek heel leuk om te lezen ik vind het verhaal heel goed bedacht . Ik weet eerlijk gezegd niet of de schrijfster een specifiek doel had om met dit boek te bereiken. Ik denk eerder dat de schrijfster dit boek had geschreven om mensen te vermaken.
Hoe waardeer jij de schrijfstijl en woordkeuze van de auteur?
Ik vind de manier van schrijven van de auteur erg fijn om te lezen. Het blijft het hele boek spannend en er zitten veel onverwachte wendingen in, het is bijvoorbeeld een heel ander einde dan je zou verwachten. De woordkeuze van de auteur vind ik ook goed maar soms zijn er woorden die ik niet ken.
Hoe waardeer jij het verhaal in het algemeen?
Ik vind het over het algemeen een leuk verhaal met heel veel spannende stukjes. Ik vind het verhaal heel goed bedacht en ik vind het heel fijn geschreven. De personages passen naar mijn mening uitstekend bij het verhaal. Ik vind het einde ook geweldig het is een heel ander einde dan je zou verwachten. Door de cliffhanger aan het einde heb je ook gelijk zin om de andere delen te lezen. Ik zou iedereen het boek (en de film) aanraden.
Paulien Cornelisse: de verwarde cavia
 
1. Titelbeschrijving.
Paulien Cornelisse, de verwarde cavia, New Book Collective, Amsterdam, 2016, eerste druk: 2013 (als feuilleton in NRC Handelsblad, onder het pseudoniem J. Waterlander).
2. Motivering keuze boek.
Ik moest voor school een boek lezen. Ik mocht wel zelf kiezen welk boek het mocht zijn, alleen moest hij wel van www.lezenvoordelijst.nl zijn. Om specifiek te zijn van niveau 1 en 2. Ik heb dit boek gekozen omdat het er heel anders uitzag dan de andere boeken uit de lijst. Hij was veel kleurrijker dan de andere boeken. Dus ik ben naar de bibliotheek gegaan en ben ik de eerste bladzijden gaan lezen.
Al voordat ik het ging lezen dacht ik dat het een erg grappig boek was om te lezen. Omdat het geschreven is door een cabaretier. En al voordat het verhaal begon moest ik al lachen door de twee quotes die er stonden. De één heel erg poëtisch en de ander gewoon van het Internet. “All of us are guinea pigs in the laboratory of god. Humanity is just a work in progress.” (Tennessee Williams). “Cavia’s waren eerder in de ruimte dan mensen.” (Het Internet). 
(Voor dit onderdeel zijn 158 woorden gebruikt)
3. Inhoudsbeschrijving.
Cavia heeft een gewone kantoorbaan op de afdeling Communicatie. Ze is verantwoordelijk voor de mailing. En ze werkt van 9 tot 5 op kantoor.
Het verhaal begint na de feestdagen. Anne-Bet is het hoofd financiën. Maar ze is al een paar dagen niet naar kantoor gekomen. Omdat haar hond zogenaamd nierstenen had. Cavia en haar collega’s zitten vaak in de pantry voor de koffiemachine. Na een paar weken krijgt ze een brief van Rogier, haar ex. Hij moet van zijn nieuwe vriendin, Juliette, een vriendschap met haar opbouwen. Weer een paar dagen later komt opeens Ruud binnen. Ruud was een oud-medewerker. Hij was vertrokken omdat hij ging werken bij een Amerikaans bedrijf. Maar nu is hij terug en is hij het nieuwe hoofd financiën. Omdat Anne-Bet is ontslagen, omdat ze te vaak niet kwam opdagen door haar hond.
De volgende dag werd ze gemaild door Rogier. Ze werd uitgenodigd voor de bruiloft van Juliette en Rogier. Na een tijdje komt een nieuw iemand bij de Communicatie werken. Ze heette Marja en werkte eerst bij Distributie. Ze kwam hier werken omdat ze last had van haar rug. Maar Ruud had hier zijn twijfels over. Hierdoor moest Cavia tegen Ruud iets zeggen als ze iets zag wat je eigenlijk niet met een pijnlijke rug kan doen. Ook ongeveer rond deze tijd kwam de bruiloft dichtbij en Cavia moest een steen meenemen met een persoonlijke boodschap erop. Een paar dagen hierna heeft Ruud Marja weer “terug begeleid” naar de afdeling Distributie.
Toen werd het zomer en was er een borrel. Op deze borrel ontmoette ze Steven. De broer van Stella. Stella is van Human Resources. Steven is een kok. Hij gaat met Cavia mee naar huis en blijft daar ook slapen. Na een paar dagen niks gehoord te hebben van hem zegt Stella dat hij in een andere relatie zit. Ze moest ook nog in de zomer naar het seminar van het Moederconcern.  
Toen was het zover, de bruiloft van Juliette en Rogier. Maar Cavia was die dag verkouden waardoor het leek alsof dat ze erg emotioneel was. Iedereen leefde met haar mee. De volgende dag was ze erg ziek. Maar Ruud was ook op de bruiloft en hij zei dat ze gewoon naar het werk moest komen. Ruud is de buurman van Juliette.
Cavia moest met iemand van het Moederconcern nieuwe communicatiestrategieën bedenken. Hij heette Enzo en nodigde haar uit voor een etentje. Enzo was ook een cavia. Vanaf dat moment is ze elke week met hem uit eten gegaan om “strategieën te bespreken”. Ze werden op elkaar verliefd. Maar de relatie werd pas echt duidelijk toen ze met zijn tweeën naar Oxford gingen voor een congres. 
Ze gingen ook naar een heidag waar Enzo (blijkbaar) een presentatie moest geven. Hij wist dit niet en faalde erg. Hierna besluit hij ontslag te nemen en een Goulashbus te beginnen. Om erachter te komen hoe men goede Goulash maakt ging Enzo naar Hongarije samen met Josje (zijn ex). Op een dag is Cavia bezig met een mailing maar zat ze tegelijkertijd aan een boswandeling met Enzo te denken. Dus ze stuurde per ongeluk een mailing met de titel boswandeling. Het was blijkbaar een groot succes, want hij was door negentig procent van de geadresseerden geopend. Zelfs de baas van het Moederconcern was geïnteresseerd in hoe Cavia dit deed. De Groot, de baas, nodigde haar uit op gesprek. Daarin zei hij dat ze een keynote over haar communicatiestrategieën moet houden. De keynote moest een kwartier duren maar ze deed er drie minuten over. Maar gelukkig kwam Enzo binnen met Goulash en vond niemand het erg.
Toen was het alweer Kerst samen met een Kerstborrel. Op deze borrel namen de meeste werknemers afscheid van elkaar. Kim was zwanger en ging verhuizen naar Curaçao. Stella ging werken bij Meat International. Roy ging werken bij een surfschool in Noorwegen. Harm-Jan ging naar Zweden om daar te helpen op de biologische boerderij van zijn broer. En Cavia ging uiteindelijk toch helpen in de Goulashbus van Enzo.
(Voor dit onderdeel zijn 667 woorden gebruikt.)
4. Personages.
Cavia: Ze is een kortharige cavia. Ze is erg klunzig. Ze werkt op de afdeling Communicatie, alleen heeft ze niet echt zin om te werken. Ze sleept zich meestal door de dagen heen door kantoorartikelen te kopen en enge ziektes op het internet op te zoeken. Ze is ook dol op de koffie op het kantoor.
Enzo: Hij is een langharige cavia. Hij werkte eerst voor Communicatie voor het Moederconcern. Hij heeft een passie voor koken en is daarom gestopt met het werken voor het Moederconcern. Daarna is hij een Goulashbus begonnen en daar is hij erg enthousiast over.
Roy: Hij is de receptionist voor het kantoor waar Cavia werkt. Hij is gay en praat graag over zijn liefdesleven. Hij is erg goed bevriend met Cavia en spreekt iedereen op kantoor aan met schatje. Er wordt niks over zijn uiterlijk verteld. 
Kim: Ze is een erg aardige vrouw. Ze probeert altijd zo goed mogelijk advies te geven. Ze is getrouwd met Stanley. Een man uit Curaçao met kinderen. Over uiterlijke kenmerken wordt niks gezegd.
Stella: Ze is een erg onaardige vrouw. Ze gedraagt zich erg onprettig tegenover haar collega’s. Ze is het hoofd van Human Resources. Ze is erg imponerend. Over haar uiterlijk wordt niets verteld.
Ruud: Hij kan alleen over geld denken. En weet niet goed hoe hij moet reageren zonder iemand te kwetsen. Hij is door het Moederconcern gestuurd om de financiën in de gaten te houden. Hij gaat ook over de ontslagen dus iedereen is bang voor hem. Over zijn uiterlijk wordt niks gezegd.
Harm-Jam: Harm-Jan is een medewerker van de ICT. Hij is bang om te bellen. Hij is niet sociaal en is erg goed met apparaten.
(Voor dit onderdeel zijn 281 woorden gebruikt.)
5. Thema, motieven en visie.
5.1. Thema.
Ik denk dat het thema is: doorzetten. Ik denk dit omdat in het begin van het boek Cavia nog niet heel belangrijk is op kantoor. Maar ongeveer halverwege heeft ze nieuwe communicatietechnieken bedacht die Ruud goed vindt. Daarna heeft ze een mailing gestuurd met een vage titel waardoor die met negentig procent werd opengeklikt. Normaal is dat zestig procent. Hierdoor werd ze nog bij de grote baas geroepen. En toen ze met Enzo de Goulashbus ging doen, werd bij de kerstborrel van haar afscheid genomen alsof ze erg belangrijk was voor het bedrijf. Wat eigenlijk ook was.
Het thema kan ook nog kantoorleven zijn. Want in het boek wordt de levens beschreven van normale mensen die op kantoor werken.
(Voor dit subonderdeel zijn 119 woorden gebruikt.)
5.2. Motieven.
Een van de motieven van dit boek is werk. Daar gaat het meeste van het boek over. Alle karakters krijgen met dingen te maken die je op een normale kantoorbaan ook krijgt. Zoals een presentatie geven, een burn-out krijgen, je zorgen maken over dat je ontslagen wordt en teamuitjes. 
In het verhaal komt humor vaak terug. In de vormen van woordgrapjes, ongemakkelijke situaties en nog meer. Het boek zelf is eigenlijk een grote grap. Een Cavia die op een kantoor werkt? En dan heb je ook nog de grote baas. Hij is de grote baas van het kantoor, hij is erg groot (als in lang) en hij heeft de achternaam is De Groot.
(Voor dit onderdeel zijn 113 woorden gebruikt.)
5.3. Visie.
Ik denk niet dat Cornelisse een bepaalde visie had voor het boek anders dan komisch. Als er een andere visie voor het boek was heb ik dat niet kunnen merken. Het boek zelf is erg grappig. En vanuit het verleden van Cornelisse is het erg begrijpelijk, want ze is cabaretière.
(Voor dit subonderdeel zijn 50 woorden gebruikt.)
6. Tijd.
Dit boek heeft geen flashbacks en vooruitwijzingen. Dus dat betekent dat het boek volledig chronologisch is. De vertelde tijd is een jaar en de verteltijd is 190 bladzijden. 
In dit boek zitten ook geen vertragingen. Maar tussen elk hoofdstuk zit wel een versnelling. De versnelling is niet constant. Soms worden er weken overgeslagen en soms maar een middag. Maar er zit altijd wel een versnelling tussen.
 (Voor dit onderdeel zijn 66 woorden gebruikt.)
7. Vertelperspectief.
Het perspectief is een personaal perspectief. Omdat er geen “ik” wordt gebruikt om naar de hoofdpersoon te verwijzen, maar haar gewone naam. Ook zijn er geen vooruitwijzingen, wat betekent dat er geen alwetende verteller is. En wordt er maar uit een perspectief verteld, dus er is geen wisselend perspectief. 
(Voor dit onderdeel zijn 49 woorden gebruikt.)
8. Gevoelens.
Voordat ik begon met lezen wist ik niet echt wat ik van het boek moest verwachten. Het is een verhaal over een Cavia met een kantoorbaan, wat moest ik verwachten. Nadat ik wist wie de schrijver was had ik al een beter idee. Ik dacht destijds dat het een erg grappig boek werd. Maar ik wist nog steeds niet wat het verhaal precies ging zijn.
Ik had voor een groot deel gelijk. Maar het verhaal was opeens erg spannend. En dat had eigenlijk niet verwacht. Ook begon ik met karakters mee te leven. Ik vond het erg treurig dat alle vrolijke karakters op het eind allemaal uit elkaar gingen. 
Dus uiteindelijk had ik plezier om het boek te lezen. En dit is het eerste boek dat ik echt met de karakters begon mee te leven.
(Voor dit onderdeel zijn 135 woorden gebruikt.)
9. Eindoordeel.
Wat ik erg goed vind aan dit boek, is dat de schrijver een spannend verhaal maakt van een verhaal over een cavia met een kantoorbaan. Ik had dat echt niet verwacht. 
Ook vind ik dat de karakters goede ronde karakters zijn. En ze zijn zo goed beschreven dat ik voor het eerst heb meegeleefd met karakters. Ze heeft echt haar best gedaan op het verhaal en de vrolijke karakters die erin spelen, en dat kan je echt merken als je het verhaal leest.
Het tijdverloop van het boek was erg goed. Ik kon altijd wel achterhalen waar het ongeveer in het jaar afspeelt. En als het niet altijd meteen duidelijk is zijn er altijd wel subtiele hints die iets zeggen over wanneer het is. Denk aan het weer, de temperatuur en de hoeveelheid collega’s die aanwezig zijn in verband met vakanties. 
Maar wat het boek echt leuk maakte om te lezen was de humor. In elk hoofdstuk zat wel een stukje humor en het maakte het verhaal heel veel leuker. Het maakte niet uit wat voor iets het was. Door woordgrappen, ongemakkelijke situaties en subtiele humor werd het allemaal een stukje leuker.
Ik geef dit boek een 4,5 ster van de 5. Omdat ik er weinig minpunten vond aan dit boek en ik vond het erg leuk om te lezen. Alleen voelde het wel alsof er nog iets meer met het verhaal gedaan kon worden. 
(Voor dit onderdeel zijn 235 woorden gebuikt.)


De slimste mens

Wie o wie is De slimste mens? Nieuwsmakers, politici, acteurs, en vele andere prominenten maken zich op voor de strijd om de eervolle titel van ‘de slimste mens’ in de wacht te slepen.

De slimste mens is een tv-quiz waarbij het niet alleen gaat om kennis en algemene ontwikkeling, maar ook om associatief kunnen denken. Kritisch jurylid Maarten van Rossem staat Philip Freriks bij en levert op zijn geheel eigen wijze commentaar op de kandidaten en hun kennis.

Iedere werkdag ontvangt presentator Philip Freriks drie Bekende Nederlanders die aanspraak maken op de titel ‘de slimste mens’. Per aflevering valt één kandidaat af. De volgende dag komt een nieuwe deelnemer in de plaats. Wie zich het langst staande houdt in de vragenarena en de bloedspannende finale overleeft, mag zich De slimste mens noemen!